\section{Úvod}
V~dnešní době sbírají vědci (a~nejen ti) velké množství dat, převážně díky
rozmachu digitálních měřicích metod, které ve velké míře již nahradily měření
analogová. U~těch byla nevýhoda ručního zapisování dat a~poté i~ručního
zpracování. Díky dnešním experimentálním metodám jsme ovšem schopni měřit
mnohem přesněji, vícekrát a~s~menší námahou. Takto naměřená data jsou dále
zpracována pomocí počítačů, což práci zrychluje, zpřesňuje, zmenšuje
pravděpodobnost lidské chyby v~základních výpočtech a~umožňuje zpracovat ono
velké množství dat.

Data ovšem nejsou měřena bez nějakého účelu. Většinou se snažíme v~datech najít
tendenci, změřit hodnotu závislosti či predikovat pomocí trendu, jak by
vypadala data dosud nezměřená. Tyto problémy umíme řešit pomocí prokládání dat
matematickými funkcemi. Proložení dat funkcí\footnote{známo také jako
\emph{fitování} dat z~anglického \uv{fit}} nám umožňuje ověřit, zda předpis
naší funkce odpovídá naměřeným datům, a~vypočítat neznámý parametr předpisu
(využíváno například při počítání různých koeficientů materiálů), nebo
% je to opraxdu (ověřit AND vypočítat) XOR vyjádřit? (pokud OR, tak "nebo"
% bez čárky)
vyjádřit závislou veličinu pro zatím neměřené vstupní hodnoty (např.~predikce
%infinitiv kvůli zachování jednotnosti věty
počtu nakažených nemocí). Máme více možností, jak tohoto proložení dosáhnout,
přičemž jednou z nejrozšířenějších je metoda nejmenších čtverců.

%Abychom mohli data proložit křivkou, musíme znát její parametry. Ty mohou být
%určeny pomocí metody nejmenších čtverců. Nemůžeme ale vytvářet křivky bez
%samotných dat.

Než ovšem začneme modelovat křivky či odvozovat, jak jednotlivé
závislosti vypadají, musíme nejdříve naměřit samotná data. 
%Ovšem předtím, než začneme modelovat křivky či odvozovat, jak jednotlivé
%závislosti vypadají, musíme nejdříve naměřit samotná data. 
% "předtím" a "než" hned za sebou znělo divně
%\subsection{Termočlánek}

Jak již bylo zmíněno, digitální měřicí přístroje nahrazují přístroje analogové.
Aby toho ovšem mohly dosáhnout, musí být schopné vytvářet signál přijatelný
počítačem, což je ve velkém počtu případů změna napětí. 

U~měření teploty můžeme například využít termoelektrického jevu, jenž dělá
přesně to, co potřebujeme: při změně teploty se mění výstupní napětí. To jsme
schopni měřit a~následně odvodit, jakou teplotu zrovna měříme. Jinak řečeno:
objekty využívající termoelektrického jevu (tzv.~termočlánky) můžeme používat
jako teploměry.

Ne všechny termočlánky jsou však identické. Každý typ termočlánku (respektive
% ať už tam dáš cokoliv, nemůže to být na začátku ;)
každá různá kombinace dvou kovů, z~nichž je termočlánek vyroben) má jinou
závislost napětí na rozdílu teplot. Proto každá kombinace kovů musí být
experimentálně změřena a~následně je pro ni určena ona závislost.

V~této seminární práci si proto ukážeme a~vysvětlíme metodu nejmenších čtverců,
jenž je v~těchto situacích využívána a~následně ji aplikujeme na naměřená data
termoelektrického napětí závislého na teplotním rozdílu.
